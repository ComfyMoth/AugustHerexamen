# Toepassingsgebieden
Een <span style="color:#c8ab83;">HTTP</span> (Hypertext Transfer Protocol) is een protocol dat wordt gebruikt voor communicatie tussen client en een server op het Internet. Het werd ontwikkeld door Tim Berners-Lee en zijn team aan het CERN in de late jaren 1980, als een manier om informatie te delen tussen onderzoekers. Op dit moment ontstond het **world wide web**, wat dus specifieker is dan het Internet.

HTTP werkt met een request-response model, waarbij een client (bv. een webbrowser of een app) een verzoek (request) naar een server stuurt, en de server reageert hierop met een antwoord (response). De client start het verzoek door vb. een webpagina op te vragen of een API-aanroep te doen. De server ontvangt dit verzoek, verwerkt het en stuurt vervolgens een reactie terug naar de client, die dan de gevraagde informatie kan weergeven of gebruiken.
![](https://apwt.gitbook.io/~gitbook/image?url=https%3A%2F%2F3283203901-files.gitbook.io%2F%7E%2Ffiles%2Fv0%2Fb%2Fgitbook-x-prod.appspot.com%2Fo%2Fspaces%252FKrXKbRoPmGxyrXNQktCY%252Fuploads%252Fgit-blob-57be9a965c2efb532ffd85fa277a35036f071e1e%252Fclient-server-base-interaction.png%3Falt%3Dmedia&width=768&dpr=4&quality=100&sign=d7eac965&sv=1)
HTTP kent verschillende versies, waarvan HTTP/1.1 en HTTP/2 de belangrijkste zijn, HTTP/3 is momenteel in opmars en wordt in februari 2024 door iets minder dan 30% van de meest bezochte websites ondersteund. HTTP/1.0 wordt niet meer gebruikt.

Naast het overbrengen van webpagina's wordt HTTP ook veel gebruikt voor het communiceren met web API's. Dit stelt applicaties in staat om gegevens uit te wisselen en functionaliteit van andere servers te gebruiken zonder volledige webpagina's te laden. API's gebruiken HTTP-verzoeken om gegevens op te vragen, bij te werken of te verwijderen.

Verwar HTTP dus niet met HTML. HTML is een bepaald type bestand dat inderdaad veel wordt opgevraagd via een HTTP request, maar ook andere bestanden kunnen op deze manier opgevraagd worden. Dat gebeurt ook, want ook afbeeldingen, style sheets, ... worden verstuurd met HTTP. Wanneer HTTP gebruikt wordt op API's te raadplegen, wordt de data meestal als JSON verstuurd.

# Werking
In de protocolstapel wordt HTTP als volgt gesitueerd:
![](https://3283203901-files.gitbook.io/~/files/v0/b/gitbook-x-prod.appspot.com/o/spaces%2FKrXKbRoPmGxyrXNQktCY%2Fuploads%2Fgit-blob-1d374a60746228b9191df9f4011776885239ba80%2Fhttp_in_stack.svg?alt=media)
TLS/SSL laten we voorlopig buiten beschouwing. Een **web server** luistert op een bepaalde poort (80 of 443) naar inkomende TCP-segmenten (of QUIC-segmenten in het geval van HTTP/3). De payload van deze segmenten wordt uitgepakt en wordt dan onderzocht en afgehandeld door de web server.

## Statische web servers
Een **statische web server** is een server die webpagina's serveert die rechtstreeks vanaf de schijf  worden gelezen en naar de client worden verzonden zonder dat er veel verwerking aan de serverzijde nodig is. Met andere woorden, de inhoud van de webpagina's wordt vooraf gegenereerd en opgeslagen op de server. Wanneer een client een verzoek doet om een specifieke webpagina op te halen, wordt deze pagina direct naar de client verzonden zonder dat er verdere berekeningen of database-interacties nodig zijn.

Het proces van het serveren van webpagina's door een statische wew server is snel en efficiënt, omdat de server de pagina's gewoonweg leest vanaf de schijf en naar de client verzendt zonder extra bewerkingen.

Statische webpagina's worden vaak gemaakt met behulp met HTML, CSS en Javascript. Ze kunnen ook afbeeldingen, video's en andere media bevatten. Het voordeel van het gebruik van een statische web server is dat deze eenvoudig te configureren en te beheren is, en vaak minder serverresources vereist dan dynamische serveromgevingen die server-side verwerking vereisen. Een browser die een bepaalde pagina bezoekt zal dan via HTTP zowel het HTML-bestand als de **embedded content** opvragen.
![](https://apwt.gitbook.io/~gitbook/image?url=https%3A%2F%2F3283203901-files.gitbook.io%2F%7E%2Ffiles%2Fv0%2Fb%2Fgitbook-x-prod.appspot.com%2Fo%2Fspaces%252FKrXKbRoPmGxyrXNQktCY%252Fuploads%252Fgit-blob-6921a5bc1e24e4ea835e6e9f804344ca263be05f%252Fstatische-webserver.png%3Falt%3Dmedia&width=768&dpr=4&quality=100&sign=d19ce99a&sv=1)
*werking statische web server. Elk groen dieheokje duidt op de start van een nieuwe TCP-verbinding*

Onderstaande figuur toont hoe dit oorspronkelijk geïmplementeerd was in HTTP/1.0:
![](https://apwt.gitbook.io/~gitbook/image?url=https%3A%2F%2F3283203901-files.gitbook.io%2F%7E%2Ffiles%2Fv0%2Fb%2Fgitbook-x-prod.appspot.com%2Fo%2Fspaces%252FKrXKbRoPmGxyrXNQktCY%252Fuploads%252Fgit-blob-0b933f4655cf345f397fde8a8d09c0144ef6a3d2%252FHTTP-non-persistent.png%3Falt%3Dmedia&width=400&dpr=2&quality=100&sign=66ff95d8&sv=1)
*niet-persistente HTTP connecties*
In deze oorspronkelijke implementatie werd eerst de pagina opgehaald en werden dan één voor één afbeeldingen, ... opgevraagd om zo de volledige pagina op te bouwen.

In latere versies zijn technieken toegepast om de performantie te verbeteren.

We bekijken deze niet in volledige detail. [Dit filmpje](https://www.youtube.com/embed/2QVxUuTHLus?si=Dyu0SaTvuZFiUlJI) toont alvast het verschil in efficiëntie tussen verschillende implementaties van het protocol.

## Dynamische web servers
Een dynamische webserver is een server die in staat is om webpagina's dynamische te genereren op basis van verschillende factoren, zoals headers van het HTTP-pakket, database-inhoud of andere externe bronnen. In tegenstelling tot statische webpagina's, waarvan de inhoud vooraf in gegenereerd en opgeslagen, worden de inhoud en het uiterlijk van dynamische webpagina's gegeneerd op het moment dat een gebruiker erom vraagt.

Wanneer een verzoek naar een dynamische webserver wordt gestuurd, kan deze server-side scripts uitvoeren om de vereiste gegevens te verzamelen, te verwerken en vervolgens een HTMl-pagina te genereren die wordt teruggestuurd naar de client. Deze scripts kunnen worden geschreven in verschillende programmeertalen.

Dynamische webpagina's zijn flexibeler dan statische pagina's omdat ze kunnen reageren op gebruikersinteracties en real-time gegevens kunnen tonen. Dit maakt ze vb. geschikt voor e-commercewebsites waar productinformatie constant verandert, sociale netwerken of online forums.